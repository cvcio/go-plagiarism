"Είχα προβλέψει από την πρώτη ημέρα που ξεκίνησε η πρώτη συζήτηση περί των πορισμάτων, ότι δεν πρόκειται να υπάρξει πρόταση προκαταρκτικής επιτροπής κατά κανενός υπουργού και όπως πλέον σήμερα γνωρίζουμε, επιβεβαιώνομαι πλήρως, ολοκληρώθηκαν τα πορίσματα και δεν υπάρχει καμία πρόταση σύστασης προκαταρκτικής επιτροπής. Άρα κατά συνέπεια θα ταίριαζε η παροιμία ότι ώδινεν όρος και έτεκεν μυν" δήλωσε ο αντιπρόεδρος της ΝΔ, Άδωνις Γεωργιάδης μιλώντας στον Realfm 97,8 και την εκπομπή του Νίκου Χατζηνικολάου."Στο μέτρο που με αφορά, γιατί ο καθένας θα μιλήσει για αυτό που τον αφορά, και εδώ είναι η οργή μου και ο λόγος που θα κινηθώ νομικά εννοείται ελπίζω να μην φθάσουν να το καταθέσουν επίσημα, θα κάνω αυτά που πρέπει εν πάση περιπτώσει, εγώ και το ξέρουν οι βουλευτές του ΣΥΡΙΖΑ, έχω ελεγχθεί από τη Δικαιοσύνη για αυτό. Η υπόθεση των λεγομένων 23 προσλήψεων έχει ολοκληρωθεί από την ελληνική δικαιοσύνη που είναι προκαταρκτική έρευνα και έχουν ασκηθεί και πέντε διώξεις σε υπαλλήλους του ανέφερε. "Ο εισαγγελέας αν πίστευε ότι υπάρχουν αποχρώσες ενδείξεις δικής μου ηθικής αυτουργίας δεν θα με είχε καλέσει; Προφανώς και ναι. Η προκαταρκτική έρευνα της Δικαιοσύνης έχει ολοκληρωθεί, έχει γίνει. Την έκανε ο εισαγγελέας κ. Δραγάτσης. Έχει κατατεθεί το πόρισμα στη Βουλή. Και ο εισαγγελέας αφού ήλεγξε την υπόθεση και άσκησε διώξεις, δεν βρήκε καμία δική μου ηθική αυτουργία. Αφού, η Δικαιοσύνη έχει ήδη αποφανθεί, δεν πρόκειται να αποφανθεί στο μέλλον, είναι τετελεσμένο γεγονός, έρχεται ο ΣΥΡΙΖΑ και κάνει τι; Ενώ η εντολή της Βουλής ήταν να ελέγξει την περίοδο μέχρι την 31-12-2014 για να βάλει εμένα στο κάδρο, επειδή ασχολείται μαζί μου δύο χρόνια και δεν μου έχουν βρει τίποτα, βάζει ενδεχόμενη ηθική αυτουργία σε αδικήματα υποτίθεται τελεσθέντα το 2016 και το 2017, δηλαδή σε χρονική περίοδο που δεν έχει δικαίωμα να ελέγξει η εξεταστική επιτροπή και το κυριότερο η εκ του Συντάγματος δεν μπορεί να ελέγξει τίποτα παρά μόνον τα αδικήματα των υπουργών, ενώ αυτά δεν είναι υπουργικά αδικήματα" τόνισε."Αυτό ονομάζεται κατάχρηση εξουσίας και όσον αφορά όλα τα δημοσιεύματα 'βαρύ το κλίμα για τον Γεωργιάδη' και όλα αυτά, είναι συκοφαντική δυσφήμηση. Θα ελεγχθούν και για τα δύο. Αν θέλουν να κάνουν προκαταρκτική επιτροπή για την περίοδο της θητείας μου, έχουν κάθε δικαίωμα, καλώς να ορίσουν, να γράψουν και για ποιο αδίκημα με κατηγορούν, να πάμε να ψηφίσουμε και έχω πει εκ των προτέρων ότι εγώ θα κάνω χρήση του νόμου Καστανίδη και παραιτούμαι πάσης παραγραφής. Ούτε αυτό δεν μπορούν να κάνουν όμως. Επειδή δεν βρήκαν τίποτα για τη θητεία μου, λένε να ερευνήσει η δικαιοσύνη για την περίοδο που εγώ δεν ήμουν υπουργός, για την ηθική μου αυτουργία για τα αδικήματα των υπαλλήλων του ΚΕΕΛΠΝΟ δηλαδή ότι εγώ τους έβαλα να τα κάνουν. Οτί εγώ τους έβαλα να κάνουν την υπεξαγωγή εγγράφων την οποία κατηγορούνται ότι έκαναν το 2015 ή την ψευδορκία που έκαναν το 2017" συμπλήρωσε."Προσέξτε το ακόμα καλύτερα, τα τρία αυτά αδικήματα, τα οποία έχουν προσωποποιηθεί στις διώξεις του εισαγγελέα, έχουν ασκηθεί διώξεις σε βαθμό πλημμελήματος. Δηλαδή αυτό που με κατηγορεί σήμερα ο ΣΥΡΙΖΑ είναι να ελεγχθώ αν θα ήμουν ηθικός αυτουργός σε τρία πλημμελήματα. Δηλαδή μετά από δύο χρόνια εξεταστικής, μετά τον διασυρμό του ονόματος μου επί καθημερινής βάσεως, μετά τις προαναγγελίες ότι θα πάω φυλακή, μετά από όλα αυτά, φτάνουν να πουν να ελεγχθώ για ενδεχόμενη ηθική αυτουργία για τρία πλημμελήματα. Το βλέπετε λογικό;" σχολίασε."Δεν με κατηγορούν σήμερα για απιστία, δεν μπορούν να με κατηγορήσουν γιατί αυτό θα ήταν υπουργικό αδίκημα και ξέρουν ότι αυτά έχουν παραγραφεί βάση του άρθρου 86, άρα την προσπερνούν την απιστία. Για να γράψουν οπωσδήποτε μια κατηγορία, ζητούν τη διερεύνηση μου για τρία πλημμελήματα, για ηθική αυτουργία σε τρία πλημμελήματα" δήλωσε ο αντιπρόεδρος της ΝΔ."Λένε γιατί δεν περιμένω να αποδειχθεί η αθωότητά μου... Λάθος στον Δυτικό Κόσμο δεν υπάρχει απόδειξη της αθωότητας, υπάρχει μόνο απόδειξη της ενοχής από την κατηγορούσα αρχή. Δεύτερον, εδώ δεν έχουν ούτε κατηγορία σας λέω, πως θα αποδειχθεί η αθωότητά μου αφοί η εισαγγελέας δεν με έχει κατηγορήσει" ανέφερε.Ακούστε το ηχητικό: